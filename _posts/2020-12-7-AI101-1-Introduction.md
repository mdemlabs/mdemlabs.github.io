---
layout: post
title:  AI101 - Giriş
---

<h3>Yapay Zeka (AI) yada Makine Öğrenmesi (ML) neden bu kadar önemli?</h3>

Sanayi devriminden bu yana neredeyse 300 yıldan fazla bir süredir devam eden ekonomik büyümenin itici gücü teknolojik gelişmeler. Buhar makinasının icadıyla başlayan süreç, sanayi devrimini tetikleyerek fabrikalarda üretiminin insan gücünden makinelere doğru evrilmesini sağladı ve makine çağını başlattı. Daha sonra elektriğin icad edilmesi ve 20. yüzyılın başlarında atom konusunda yapılan çalışmalar ile atom çağı ve sonrasında süper güçlerin uzay yarışı ile başlayan uzay çağını yaşadık. Fakat microchip'lerin gelişmesi ile beraber bilgisayar donanımlarının ucuzlaması ve herkes için ulaşılabilir hale gelmesiyle gerçekleşen Dijital devrim, Bilgi çağını tetiklemiştir. İnternet'in yayılması ağa bağlantılı cihaz sayısının patlamasına yol açmış ve sosyal medya ile beraber fiziksel sınırlar ortadan kalkarak tüm dünya birbiri ile bağlantılı hale gelmiştir. 

Son 30 yılda teknoloji hızla gelişirken üretilen veri miktarı da korkunç seviyelere ulaşmıştır. Bu veriyi anlamlı hale getirerek bilgi üretmek ve daha verimli ürün ve servisler sunabilmek için yeni teknolojik inovasyonların yolunu açmak, küresel rekabette öne geçmenin hatta belki de hayatta kalabilmenin tek yolu gibi görünüyor. Burada anaktar kelime verimlilik. Sonu gelmez bir açlıkla herkes daha verimli sistemlerin peşinde koşarken, "Big Data" dijital ekonominin petrolü haline gelmeye başladı. Nasıl ki petrol bir dönem ülkeler için en önemli enerji kaynağıysa (hala çok önemli), günümüzde büyük veri'nin rolü de aynı şekilde tanımlanmaktadır. 

Büyük veri deyince ilk aklımıza gelen muhtemelen marketing temelli kişiselleştirlmiş 
Büyük veri potansiyeli, insan dilinin işlenmesinden finansal varlıkların yönetimine ve büyük şehirlerin enerji tüketimi ile üretim arasındaki dengeyi yönetmesini sağlayan bilginin kullanılmasına kadar sosyal faaliyetin her alanını kapsar.

Peki ne oldu da teknoloji bu kadar hızlı ilerlemeye başladı?.. 
Bu sorunun cevabı ekonomistlerin "Genel amaçlı teknolojiler" dediği teknolojik inovasyonlar. Mesela ticarileşen ilk buhar motoru madenlerde suyu tasviye etmek için kullanılırken sonrasında fabrikalarda, trenlerde ve gemilerde kullanılmaya başlamıştır. Benzer şekilde elektriğin icadı her alanda yenilikler için katalizör görevi görmüştür. Her yenilik bir diğerini tetiklemiş ve yeni fırsatlar yaratmıştır. Şirketler teknolojik gelişmelere uygun yeni iş modelleri geliştirerek karlılıklarını artırmış ve rekabette öne geçmenin yolunu da yine, yeni teknolojik gelişmelere yatırım yapmakta bulmuşlardır. Günümüzde Apple yada Google gibi büyük teknoloji şirketlerinin ArGe harcamaları pek çok dünya ülkesinin bütçesini aşmaktadır.



